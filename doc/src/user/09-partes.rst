Partes de traballo
##################

.. contents::

A finalidade da sección de partes de traballo é a administración e seguemento das horas que dedican os recursos existentes ás tarefas ás que están planificados.

Dende aquí poderán configurarse novos formularios de introdución de horas dedicadas, especificando os campos que se desexa que figuren nestes modelos, así como incorporar os partes das tarefas que son realizadas polos traballadores e facer un seguemento dos mesmos.

Antes de poder engadir entradas con dedicación dos recursos, será necesario especificar como mínimo un tipo de parte de traballo o cal define a estructura que terán todas as filas que se engadan no mesmo. Poderán crearse tantos tipos de partes de traballo no sistema como sexa necesario.

Tipos de partes de traballo
===========================

Un parte de traballo constará dunha serie de campos comúns para todo o reporte, e un conxunto de liñas de parte de traballo con valores específicos para os campos definidos en cada unha das filas.

A administración dos tipos de partes de traballo permitirá configurar este tipo de características, así como engadir novos campos de texto ou de etiquetas opcionais. Dentro da primeira das pestanas da edición dos tipos de partes de traballo poderemos configurar o tipo para os atributos obrigatorios (se son globais para todo o parte, ou se especifican a nivel de liña), e engadir novos campos opcionais.

Os campos obligatorios que deberán figurar en todos os partes de traballo son os seguintes:

   * Nome e código: Campos identificativos do nome do tipo de parte de traballo e código do mesmo.
   * Data: Campo de data á que corresponde o parte
   * Recurso: Traballador ou máquina que figura no parte ou liña de parte de traballo.
   * Elemento de pedido: Código do elemento de pedido no que imputar as horas do traballo realizado
   * Xestión de horas: Determina a política de imputación de horas a levar a cabo, a cal pode ser:
      * Por número de horas asignadas
      * Por horas de comezo e fin
      * Por número de horas e rango de comezo e fin (permite diverxencia e ten prioridade o número de horas)

Para os campos de data, recurso e elemento de pedido, poderá configurarse se figurarán na cabeceira do parte e polo tanto serán globais ó mesmo, ou se serán engadidos en cada unha das filas.

Finalmente, poderán engadirse novos campos de texto adicionais ou etiquetas das existentes no sistema, tanto para a cabeceira dos partes de traballo como en cada unha das liñas, mediante os campos de Texto Complementario e Tipos de etiquetas, respectivamente. Na pestana de Xestión de campos adicionais e etiquetas, o usuario poderá configurar a orde na que introducir ditos elementos nos partes de traballo.

Listado de partes de traballo
=============================

Unha vez configurados os formatos dos partes a incorporar ó sistema, poderemos introducir os datos no formulario creado segundo a estructura definida no tipo de parte de traballo correspondente. Para facelo, premerase o botón 'Novo parte de traballo' asociado o tipo de parte que se desexe.



